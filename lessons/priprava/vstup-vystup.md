## Vstup a výstup

Protože nám v tomto kurzu jde hlavně o algoritmy, budeme se snažit co nejvíce odstínit od technických detailů programování. Algoritmus je totiž obecný postup, jak řešit nějaký problém, který je nezávislý na konkrétním programovacím jazyce nebo na konkrétním počítači. Průběh algoritmu většinou popisujeme slovy a větami, psedokódem nebo nějakým jiným zjednodušeným zápisem.

Když však chceme algorithmus spustit na počítači, musíme ho nějakým způsobem implementovat, načíst vstupní data a vypsat výsledky. Abychom si tento postup co nejvíce zjednodušili, budeme pracovat pouze s aplikacmi v terminálu. Psát pro každou aplikaci grafické rozhraní, webový frontend nebo backend, či mobilní aplikaci, by bylo zbytečně složité a zdržovalo by nás. Věříme, že když dokážete napsat aplikaci v terminálu, zvládnete i většinu dalších typů aplikací podle toho, jaké technologie zrovna máte rádi.
